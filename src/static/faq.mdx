# FAQ

# คำถามที่พบบ่อย

<br />

<Card>
  <CardHeader>ศึกษาอยู่ระดับชั้นไหนจะสมัครเข้าร่วมได้บ้าง</CardHeader>
&nbsp;&nbsp; ค่ายลานเกียร์เปิดโอกาสให้น้อง ๆ ที่เรียนอยู่ชั้น ม.4 - 5 ทุกสายการเรียนหรือ ปวช. ปี 1 - 2 หรือเทียบเท่า ในปีการศึกษา 2565 ครับ

</Card>
<Card>
  <CardHeader>ถ้าเคยสมัครแล้วต้องกรอกใหม่ไหม</CardHeader>

&nbsp;&nbsp; ด้วยความที่ปีนี้ทางพี่ ๆ ได้มีการปรับปรุงระบบฐานข้อมูลและการลงทะเบียนใหม่ จึงทำให้น้อง ๆ ที่เคยสมัคร หรือ มีเคยกรอกข้อมูลมาแล้วจำเป็นจะต้องกรอกข้อมูลใหม่ครับ

</Card>

<Card>
  <CardHeader>ค่าสมัครเท่าไร</CardHeader>

&nbsp;&nbsp; สมัครฟรีครับ แต่สำหรับน้อง ๆ ที่ผ่านรอบสัมภาษณ์และเป็นผู้มีสิทธิ์เข้าร่วมค่าย จะมีค่าใช้จ่าย 700 บาทครับ

</Card>

<Card>
  <CardHeader>เงื่อนไขสำหรับใบปพ.1 หรือ ปพ.7 มีอะไรบ้าง</CardHeader>

&nbsp;&nbsp; สำหรับน้อง ม.4 ให้ส่งเอกสารในลักษณะนี้อย่างใดอย่างหนึ่ง ใบปพ.1 (หนังสือรับรองผลการเรียน) ที่มีผลการเรียน ม.ต้น 6 ภาคเรียน หรือ ใบปพ.7 (ใบรับรองสถานภาพการศึกษา)

&nbsp;&nbsp; สำหรับน้อง ม.5 ให้ส่งเอกสารในลักษณะนี้อย่างใดอย่างหนึ่ง ใบปพ.1 (หนังสือรับรองผลการเรียน) ที่มีผลการเรียน ม.ปลาย 2 ภาคเรียน หรือ ใบปพ.7 (ใบรับรองสถานภาพการศึกษา)

</Card>

<Card>
  <CardHeader>ถ้าขอใบปพ.1 หรือ ปพ.7 ไม่ทันต้องทำอย่างไร</CardHeader>

&nbsp;&nbsp; สำหรับน้อง ม.4 กรณีขอใบ ปพ.7 (ใบรับรองสถานภาพการศึกษา) ไม่ทัน น้องสามารถส่งใบ ปพ.7 ที่หมดอายุไปแล้วไม่เกินหนึ่งเดือนนับจากวันรับสมัครวันสุดท้ายได้

&nbsp;&nbsp; สำหรับน้อง ม.5 กรณีขอใบ ปพ.1 (หนังสือรับรองผลการเรียน) ในเทอมการศึกษาก่อนหน้าไม่ทัน (ปพ.1 ที่มีผลการเรียน ม.ปลาย 2 ภาคเรียน) น้องสามารถส่งใบ ปพ.1 ที่มีผลการเรียน ม.ปลาย 1 ภาคเรียนได้ กรณีขอใบ ปพ.7 (ใบรับรองสถานภาพการศึกษา) ไม่ทัน น้องสามารถส่งใบ ปพ.7 ที่หมดอายุไปแล้วไม่เกินหนึ่งเดือนนับจากวันรับสมัครวันสุดท้ายได้

</Card>
<Card>
  <CardHeader>มาค่ายต้องฉีดวัคซีนก่อนไหม</CardHeader>

&nbsp;&nbsp; สำหรับน้อง ๆ ที่มีภูมิลำเนาอยู่ในกรุงเทพฯ และปริมณฑล หากน้องเป็นผู้มีสิทธิ์เข้าร่วมการสัมภาษณ์ที่คณะวิศวกรรมศาสตร์
จุฬาลงกรณ์มหาวิทยาลัย น้อง ๆ จำเป็นจะต้องเป็นผู้ที่ได้รับวัคซีนโควิดอย่างน้อย 2 เข็ม (ยกเว้น Johnson & Johnson ที่ต้องได้รับเพียง 1 เข็ม)
ภายในวันที่ **16 ตุลาคม พ.ศ.2565** ซึ่งเป็นระยะเวลาก่อนวันสัมภาษณ์ (30 ตุลาคม พ.ศ.2565) อย่างน้อย 2 สัปดาห์ครับ
แต่หากน้อง ๆ อาศัยอยู่ต่างจังหวัด การสัมภาษณ์จะเป็นลักษณะในการโทรสัมภาษณ์ผ่านซูมแทนครับ

&nbsp;&nbsp; และหากน้องเป็นผู้มีสิทธิ์เข้าร่วมค่าย (ผ่านการสัมภาษณ์) น้อง ๆ จำเป็นจะต้องเป็นผู้ที่ได้รับวัคซีนโควิดอย่างน้อย 2 เข็ม
(ยกเว้น Johnson & Johnson ที่ต้องได้รับเพียง 1 เข็ม) ภายในวันที่ **22 ธันวาคม พ.ศ.2565** ซึ่งเป็นระยะเวลาอย่างน้อย 2 สัปดาห์ก่อนวันค่าย
(5 - 8 มกราคม พ.ศ.2566) ครับ

&nbsp;&nbsp; **หมายเหตุ**:

- สำหรับผู้มีสิทธิ์สัมภาษณ์ที่มีภูมิลำเนาอยู่ในกรุงเทพฯ หรือปริมณฑลแต่ยังฉีควัคซีนโควิดไม่ครบ 2 เข็มภายในระยะเวลาที่กำหนด จะใช้วิธีสัมภาษณ์ผ่านซูมแทนครับ

- มาตรการดังกล่าว อ้างอิงตาม [ประกาศจุฬาลงกรณ์มหาวิทยาลัย](https://www.chula.ac.th/news/51571/) เรื่อง การเปิดสถานที่ทำการ การจัดการเรียนการสอน
  และการปฏิบัติงานช่วงการแพร่ระบาดของโรค COVID-19 มีแนวโน้มคลี่คลายลง

</Card>

<Card>
  <CardHeader>ค่ายในปีนี้จะเป็นรูปแบบค้างคืนไหม</CardHeader>

&nbsp;&nbsp; ค่ายในปีนี้จะจัดในรูปแบบ **ค้างคืน** หากมีการเปลี่ยนแปลง ทางนิสิตผู้จัดกิจกรรมจะแจ้งให้ทราบโดยเร็วที่สุด

</Card>
